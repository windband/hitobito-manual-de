# Nozioni di base su hitobito

A inizio 2019, l'Associazione bandistica svizzera (ABS) ha introdotto hitobito quale suo nuovo software amministrativo, con gli obiettivi di ridurre l'onere della gestione dei dati, eliminare le ridondanze e generare dei vantaggi aggiuntivi per utenti e federazioni affiliate.

## Cos’è hitobito?

![Übersicht über die Funktionen von hitobtio](media/image1.png)

hitobito offre un effettivo valore aggiunto per federazioni e società, soprattutto perché queste devono inserire i propri dati una volta sola. Il software si rivela davvero vantaggioso, però, solo se i dati in esso contenuti sono completi e mantenuti a giorno.

## Come funziona hitobito?

A seconda del compito e della funzione nella federazione, rispettivamente nella società, in hitobito a una persona sono assegnati diversi ruoli. Sulla base di questi ruoli, questa ottiene anche le relative autorizzazioni. A seconda del ruolo, la persona può gestire i dati dei membri della società, inserire eventi, esportare liste, emettere fatture eccetera.

I diversi ruoli sono ripartiti in diversi gruppi. Per una società esistono, tra gli altri, i gruppi:

- <verein> mit den Rollen Administrator, Verantwortlicher SUISA, Dirigent</verein>
- "comitato", con i ruoli "presidente", "cassiere" e "membro"
- "membri", con ruoli "gestione indirizzi", "membro", "membro passivo" e "membro onorario"
- “commissione di musica”, con i ruoli "presidente" e "membro"

**Esempio** Una persona con l’autorizzazione <code>comitato → presidente</code> può leggere e modificare tutti i dati della sua società e inserire degli eventi. Anche il cassiere della società, con l’autorizzazione `comitato → cassiere`, può leggere ed elaborare tutti i dati della sua società. Non può però inserire degli eventi. Può invece creare e gestire fatture.

Le persone con l’autorizzazione `membri → membro` possono vedere ed elaborare solo i propri dati.

Per le federazioni cantonali e regionali esistono inoltre anche altri gruppi e ruoli. Per una panoramica completa di tutti i possibili gruppi e ruoli, cfr. l’Appendice 1: Gruppi e ruoli

## Protezione dei dati

I dati inseriti in hitobito possono essere utilizzati solo in relazione alle attività dell’ABS e delle sue federazioni cantonali o della propria società. In linea di principio, i dati personali di terzi non possono essere trasmessi ad altre persone o organizzazioni. L’ABS non trasmette dati a terzi senza il consenso degli interessati.

I server di hitobito si trovano in Svizzera e sono certificati ISO e FINMA.


<div class="attention">Alcune delle funzionalità descritte in questo manuale sono disponibili solo per le persone con autorizzazioni speciali e sono contrassegnate con il simbolo di un lucchetto.</div>


## Primi passi in hitobito

Con l’autorizzazione membri → membro, ogni membro della società può visualizzare e modificare i propri dati in hitobito. Il membro ha la possibilità di effettuare semplici ricerche all’interno della propria società o federazione, come per esempio visualizzare, esportare e stampare una lista aggiornata dei membri attivi della propria società in qualsiasi momento. I membri non hanno accesso ai dati dei membri di altre società.

## Accesso

![Anmeldung](media/image3.png)

Il login per hitobito si trova alla pagina web https://www.windband.ch (in alto a destra nella barra di navigazione).

Se accedete per la prima volta o se avete dimenticato la vostra password, cliccate sul link `password dimenticata?` sotto il pulsante "accedi".

![Passwort vergessen](media/image4.png)

Nella fase successiva, inserite il vostro indirizzo e-mail e cliccate sul pulsante `reimposta password`.

Il nome utente, rispettivamente l’indirizzo e-mail principale corrisponde all’indirizzo e-mail personale con il quale ogni membro viene inserito nella banca dati.

Importante: i membri devono essere inseriti in hitobito con i loro indirizzi e-mail personali. Se invece vengono inseriti indirizzi corrispondenti alle funzioni (per esempio "presidente@xxx.ch"), questi dovranno in seguito essere cambiati ogni volta che tale funzione all'interno della società è assunta da un altro membro, perché il successore non potrà usare tale indirizzo e-mail finché sarà ancora utilizzato dal suo predecessore.
